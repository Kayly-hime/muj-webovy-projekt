#### Cíl
Porovnání stavu a možná i zlepšení finanční gramotnosti v ČR<br>
#### Kontext
V základu se jedná o jednoduchou myšlenku týkající se české finanční gramotnosti. Vzhledem na to, že funguji jako začínající finanční poradce, tak si celkem všímám i u svých známých, jak malá je často finanční gramotnost - a jak toho mnohé instituce v česku využívají. Mnoho lidí totiž nemá přehled o produktech na trhu, nebo nemají tušení, jak různé finanční instituce fungují. Pojištění jsou kapitolou samy o sobě, kdy se najde spousta lidí, kteří nadávají na pojišťovnu, ale ani neví, že něco nebylo proplaceno proto, že to v pojistce ani nemají a jen si to mysleli. <br>
<br>
Mým cílem však není dělat nebo prezentovat nějaké statistiky, ale zamyslet se nad tím, jak by se to dalo zlepšit. Při pohledu na statistiky můžeme vyvozovat různé závěry, co si lidé myslí, že ví, v realitě to však často může fungovat jinak. Z mého pohledu není finanční gramotnost něco, co může člověk označit za "Hele znám nějaké ty finanční produkty, některé i mám. Dokonce znám i nějaké pojmy, tak přece musím být finančně gramotný!" ale je to i způsob myšlení a chování. A to i z ekonomického pohledu. <br>
Zdroje
1. https://www.irozhlas.cz/ekonomika/financni-gramotnost-cechu-se-nezlepsuje-ale-pribylo-lidi-kteri-si-setri_1803141030_haf
2. https://www.investujeme.cz/clanky/financni-gramotnost-jak-se-meri/
3. https://www.frekvence1.cz/audio-video?hledej=Lou&clanek=zdrave-myslet-zdrave-zit-financni-gramotnost-aneb-jak-spravne-zachazet-s-penezi

