---
title: Belinka
date: 2019-05-15
tags: 
    - article
    - data
    - psi
    - Eva
author: Eva 
---

### Bela 
Kříženka jezevčíka a kokršpaněla

Baculka Belinka přijela do azylu 13. března 2019. V očkovacím průkazu má jako plemeno napsáno "jezevčík" a byla informace, že je to jezevčík křížený s pudlem. 
Vypadá to však, že je křížený spíše s kokršpanělem, protože je velikosti obvyklé pro kokra a také délka a typ srsti by tomu odpovídaly. 
Stará byla v době přijetí 6 let. Váhově přišla jako obézní, měla 18,6 kg, které během měsíce zhubla na přijatelnějších 14 kg a dostala se tak do formy. 
<!--more-->

Zpočátku si smutnila na pelíšku, nejedla a nechtěla se kamarádit, protože přišla z gauče a teplého bytečku, kde byla jediným a opečovávaným pejskem. 
Byla poněkud rozmazlená, zvyklá si prosazovat svou a některou manipulaci si nepřeje. Jinak je velmi mazlivá, krásně pusinkuje ruce a obličej, vesele skáče, raduje se z příchodu člověka domů a umí se hezky tulit. 
Původní majitel ji také chválil, že měla velmi ráda děti v domě a dobře s nimi vycházela.

Belinka však není hodná na menší pejsky, než je sama. Chová se k nim dominantně a nechá se vyprovokovat ke konfrontaci. 
Je proto při setkávání lepší opatřit ji náhubkem a dohlížet na ni.

Belinka je k adopci přímo, protože původní majitel se jí vzdal ze zdravotních důvodů, které se mu již nezlepší a nemohl by se tedy o psa dále postarat. 
Na krmivo již není náročná, přeučila se na granule, i když si stále ještě vybírá, který druh jí chutná a který jíst nechce.

### Galerie

#### Foto: 
<img src="https://scontent-prg1-1.xx.fbcdn.net/v/t1.15752-9/60234231_727212457694194_3024319556693786624_n.jpg?_nc_cat=100&_nc_ht=scontent-prg1-1.xx&oh=1b4ac8f2eba3f3b1f1b30857d4248a88&oe=5D623E60">
<img src="https://scontent-prg1-1.xx.fbcdn.net/v/t1.15752-9/60527323_289715641904295_9074442929174478848_n.jpg?_nc_cat=106&_nc_ht=scontent-prg1-1.xx&oh=74192f3aa3a8d2a7b52c708860e0b3c3&oe=5D7589F4" width="300" height="400">

#### Video: 
<iframe src="https://www.facebook.com/plugins/video.php?href=https%3A%2F%2Fwww.facebook.com%2Fpozemstanka.neureiterova%2Fvideos%2F2617479801601055%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>
